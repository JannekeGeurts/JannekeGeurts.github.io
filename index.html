---
layout: default
title: Janneke Geurts
---
<section>
<div class="content">
    <div class="label">
        <h2>Navigatie</h2>
        <p>Navigatie website</p>
    </div>
</div>
<div id="logo" class="content">
    <div class="label">
        <h2>Logo</h2>
        <p>Afbeelding</p>
    </div>
</div>
<div class="content mod-intro">
    <div class="label">
        <h2>In gesprek nu het nog kan</h2>
        <p>Intro training, tekst van 1 alinea met link</p>
    </div>
    <p class="invisible">De laatste fase van een leven hoeft niet alleen verdrietig te zijn of enkel een medisch circus.
        Het biedt ook een kans om terug te kijken, dingen waardig af te ronden en je naasten te zeggen wat je nog wilt
        zeggen. Ik begeleid je hierin en kan je ernaartoe zingen....... lees meer</p>
</div>
<div class="content mod-intro">
    <div class="label">
        <h2>In gesprek met jezelf</h2>
        <p>Intro training, tekst van 1 alinea met link</p>
    </div>
    <p class="invisible">Met je eigen gevoelens, waarden en wensen in contact staan is een voorwaarde om met anderen te
        communiceren. Een beter, prettiger en effectiever gesprek begint dus bij jezelf en ik kan je daarbij
        helpen......lees meer</p>
</div>
<div class="content mod-intro">
    <div class="label">
        <h2>In gesprek als professional</h2>
        <p>Intro training, tekst van 1 alinea met link</p>
    </div>
    <p class="invisible">Met een goede opleiding als fundament, word je pas echt een expert in en door de praktijk.
        Reflecteren op je eigen handelen en daarover met vakgenoten van gedachten wisselen (ook wel 'Intervisie'
        genoemd) is een prachtige manier om je professionaliteit te vergroten.Ik leer het je aan.... lees meer</p>
</div>
<div class="content">
    <div class="label">
        <h2>In gesprek nu het nog kan</h2>
        <p>Training, tekst van 3 alinea’’s</p>
    </div>
    <p class="invisible">Wanneer je weet dat je leven of dat van een dierbare binnenkort zal eindigen, treedt een
        ongewone en intense periode aan. Een periode waarin je je overweldigd, onwetend en onzeker kunt voelen,
        terwijl je juist in de laatste fase nog voluit wilt leven.

        Ik kan een aanzet geven tot verschillende dingen die de laatste fase waardevol en waardig maken. Ik kan je
        helpen het leven op een rij te zetten en _alles eens te overwegen_. Dit kan uitmonden in een (levens)verhaal
        of biografie voor degenen die achterblijven.

        Ik begeleid gesprekken met koppels, gezinnen of familie, in een veilige sfeer, waarin gepraat kan worden
        over het verleden en de toekomst. _Nu het nog kan_. Een derde vorm die een aanzet kan zijn tot echt contact
        met elkaar is een vorm met muziek. Als geschoolde mezzo sopraan zing ik bij u thuis, in het ziekenhuis of
        elders. Ik neem zelf alles mee wat ik daarbij nodig heb. Muziek kent de weg naar het gevoel, en kan troost
        brengen en/of het gesprek op gang. _Openhartig_. </p>
</div>
<div class="content">
    <div class="label">
        <h3>Alles overwegende</h3>
        <p>Trainingsonderdeel nu het nog kan, tekst van 4 alinea’s.</p>
    </div>
    <p class="invisible">Er zijn momenten in het leven die als het ware uitnodigen om terug te blikken op het leven.
        Momenten waarop
        het prettig kan zijn om je verhaal in alle rust te kunnen vertellen en aandachtig beluisterd te worden.
        Gedachten en herinneringen raken dan geordend, en er ontstaan antwoorden op vragen als: wat zijn belangrijke
        waarden in je leven, waardoor ben je beïnvloed, waar heb je voor gestaan, wat zou je wensen?

        Ik werk met mensen aan hun persoonlijke overweging, biografie of levensverhaal. Vaak is er een aanleiding
        zoals een speciale verjaardag, een pensioen, een huwelijksfeest, of een naderend sterven. Soms blijft het
        bij een mondelinge uitwisseling. Soms voelt iemand de behoefte om iets op schrift achter te laten of door te
        geven aan anderen, zoals aan de kinderen of kleinkinderen.

        Als u mij benadert, maken we eerst vrijblijvend kennis. Als het klikt voeren we in alle rust één of meer
        gesprekken. Het komt voor dat mensen de inhoud en structuur al in het hoofd hebben. Dan luister ik en kan ik
        uw verhaal uitwerken. Als u minder duidelijk een beeld hebt, kan ik u bevragen en zorgvuldig aan de hand van
        je herinneringen een levensverhaal optekenen.

        Onze samenwerking kan resulteren in een boekje, een speech, een brief, een luister-cd. Het groeit vaak
        organisch, soms dragen dierbare anderen hierin ook iets bij. </p>
</div>
<div class="content">
    <div class="label">
        <h3>Nu het nog kan: individuele- en familiegesprekken</h3>
        <p>Trainingsonderdeel nu het nog kan, tekst van 6 alinea’s.</p>
    </div>
    <p class="invisible">Heeft u wel eens een mooie begrafenis of crematie meegemaakt? Waar, naast het verdriet dat
        u misschien voelde, door middel van gedichten, persoonlijke verhalen of muziek een waardig beeld van de
        overledene werd neergezet?
        Op zo’n moment vraag ik me af hoe het geweest zou zijn als de overledene hier zelf bij had kunnen zijn. Zou
        het niet een prachtige voltooiing van je leven zijn als je van je omgeving hoort hoe ze jou hebben ervaren
        en wat je in hun leven betekend hebt? En als jij daarop kon reageren?

        Veel mensen zijn als de dood voor de dood. Voor die van henzelf en die van anderen. Ik word nog altijd
        gegrepen door opmerkingen als ‘Ik heb hem nooit bedankt voor alles wat hij voor me gedaan heeft’ of ‘In haar
        laatste weken hebben we het nooit over het naderende einde gehad noch over wat voor soort ritueel ze ter
        afscheid zou wensen.’

        Ik zie dat mensen kansen op contact in de laatste maanden of weken mislopen uit angst en onwetendheid,
        terwijl ze het soms graag zouden willen. Ik ervaar dat ze steun en richting kunnen gebruiken in deze
        ongewone en emotionele periode. Dit geldt voor degene wiens leven ten einde loopt als voor degenen die hem
        of haar dierbaar zijn.

        Ik bied steun in de vorm van gespreksbegeleiding bij een naderend levenseinde. Ik bied veiligheid en een
        plaats voor emoties rond het reflecteren op het leven en op vragen als ‘Wat was belangrijk voor je?’, ‘Wat
        heeft het leven je gebracht?’ ‘Wat wil je nog zeggen?’ ‘Hoe zou je willen sterven?’ Soms werk ik met de
        betrokkene alleen, maar vaker nog met een bredere kring van dierbaren of familie. Dan kan er een prachtige
        uitwisseling ontstaan over ieders levenservaringen, toppen en dalen, en wensen voor de toekomst.

        Ik faciliteer deze niet-alledaagse gesprekken op zo’n manier dat er plaats is voor een lach en een traan.
        Een door mijzelf gemaakt levensspel of mijn liederenprogramma ‘Open hartig’ zijn mooie en effectieve
        manieren om de drempel tot een gesprek met elkaar te verlagen.</p>
</div>
<div class="content">
    <div class="label">
        <h3>Openhartig</h3>
        <p>Trainingsonderdeel nu het nog kan, tekst van 7 alinea’s.</p>
    </div>
    <p class="invisible">‘Metgezel van de vreugde, medicijn tegen smart’ staat er op een klavecimbel, geschilderd
        door Johannes Vermeer. Wat men vier eeuwen geleden al wist, is anno 2014 zelfs wetenschappelijk bewezen:
        muziek heeft een heilzame werking.

        Als geschoold mezzo-sopraan weet ik hoe zingen kan helpen bij het ervaren en verwerken van emoties, van
        intense blijdschap tot diep verdriet. Zang kan iets vreugdevols als een geboorte, jubileum of huwelijk
        markeren. Daarnaast kan het gezongen lied op een moment van kwetsbaarheid op degenen die luisteren troostend
        of helend werken. Bijvoorbeeld wanneer er afscheid genomen moet worden: rondom ziekte, een echtscheiding of
        een (aanstaand) overlijden.

        Mijn liederenrepertoire geeft letterlijk stem aan intense gebeurtenissen en wordt ‘op maat’ gemaakt voor
        iedere opdracht. Het is zodanig gekozen en bewerkt dat het een krachtig middel is om specifieke gevoelens te
        vertolken, te versterken of te verzachten. Daarnaast wil het een aanzet geven tot het ophalen en delen van
        herinneringen.

        Voor mijn ‘optreden’ hoeft u de deur niet uit. De muziek komt naar u toe. Dit kan in een verpleeghuis zijn
        of in een hospice, maar ook bij families thuis, in een huiskamer of aan het bed. Van het zingen van enkele
        kinderliedjes tot een volledig concert. Mijn repertoire bestaat uit klassieke liedkunst, fado’s, franse
        chansons en nederlandstalige liederen. Ik kan u verrassen met een selectie uit mijn repertoire, maar u mag
        ook zelf een selectie maken. Ook verzoeknummers zijn mogelijk, als u mij deze van te voren aangeeft. Alles
        wordt begeleid door professionele musici op piano en gitaar.

        De muzikanten waarmee ik werk _kunnen_ maar _hoeven niet_ fysiek aanwezig te zijn bij mijn optreden. Wanneer
        de ruimte klein of de setting intiem is, bijvoorbeeld in een slaapkamer, werk ik met ingespeelde
        geluidsbanden van hoge kwaliteit. De zang is altijd ‘live’ en kan ook onbegeleid (a cappella) uitgevoerd
        worden. 

        ‘Muziek opent harten’ klinkt misschien cliché, maar bezit een grote kern van waarheid. Vaak ontstaat na
        afloop een dierbaar gesprek onder degenen die geluisterd hebben. Ik trek mij dan discreet terug, maar kan
        desgewenst een rol vervullen vanuit mijn vak als psychologe.

        Als u interesse heeft in dit muzikale programma voor een viering of een moment van hoop en troost, denk ik
        graag en vrijblijvend met u mee om iets moois te realiseren. Op verzoek ontvangt u een repertoire-lijst of
        demo.</p>
</div>
<div class="content">
    <div class="label">
        <h2>In gesprek met jezelf</h2>
        <p>Training, tekst van 3 alinea’s</p>
    </div>
    <p class="invisible">Geregeld overvalt je de gedachte: ‘Zit ik op _het juiste spoor_? Met mijn opleiding of studie,
        met mijn baan?’ ‘What makes me tick?’, zoals de Engelsen zo mooi zeggen.

        Hoever staat je leven af van je dromen en hoe realistisch zijn die dromen eigenlijk? Al vragend en met behulp
        van een verschillende technieken help ik je je gedachten ‘door te denken’ en concreet te maken. De
        persoonlijkheidsvragenlijsten _MBTI en GOLDEN_, gebaseerd op het gedachtengoed van Carl Jung, kan ik hierbij
        gebruiken. De zelfkennis die je opdoet maken toekomstige functionerings-, loopbaan- en sollicitatie gesprekken
        een stuk gemakkelijker.

        Niet alleen loopbaanvragen maar ook andere onderwerpen in je leven kunnen gebaat zijn bij coaching door een
        onafhankelijke derde. Je ziet op tegen een gesprek met iemand (je leidinggevende, je schoonmoeder) en weet niet
        goed hoe je het aan zult pakken. Je hebt geregeld aanvaringen met iemand (je collega, je zoon etc) over
        hetzelfde onderwerp en vraagt je af wat er toch steeds gebeurt. Je blijft maar malen over iets. Zaken waarmee je
        niet in therapie hoeft te gaan, maar die te belangrijk zijn om te laten liggen. Geen medisch, maar wel een
        _psychologisch consult_ waard waarin je je gedachten kunt ordenen en helder kunt krijgen.

        Soms lijkt het hebben van een baan in deze tijd een luxe, iets waar je vooral niet over mag klagen. En toch.
        Naast het plezier en de voldoening die eruit kunnen vloeien, werken veel mensen vandaag onder (te) hoge druk.
        Dat kan zijn weerslag hebben op het concentratievermogen, je energie en effectiviteit. Wanneer er aan de druk
        zelf weinig te veranderen valt, kun je baat hebben bij_hartcoherentietraining_. Aan de hand van biofeedback leer
        je zelf invloed uitoefenen op je welzijn en raak je stresswijs. </p>
</div>
<div class="content">
    <div class="label">
        <h3>Psychologisch consult</h3>
        <p>Trainingsonderdeel met jezelf, tekst van 4 alinea’s en 5 bullets in lijst. </p>
    </div>
    <p class="invisible">Met een lichamelijke klacht ga je naar de dokter. Als je toe bent aan een dosis ontspanning kun
        je een avond naar de sauna of een bezoek brengen aan een masseur. Maar als je psychologische hulp nodig hebt
        haken veel mensen af omdat ze denken dat ze in therapie moeten of een intensieve training moeten volgen. Dit
        zijn langdurige en kostbare processen terwijl je soms met één afspraak al behoorlijk geholpen kunt zijn. Ik bied
        deze vorm van begeleiding, die ik psychologisch consult noem, aan.

        Dit zijn voorbeelden van situaties waarbij een psychologisch consult zinvol kan zijn:

        Je ziet op tegen een gesprek met iemand (je baas, je schoonmoeder etc) en weet niet goed hoe je het aan zult
        pakken...
        Je hebt geregeld aanvaringen met iemand (je collega, je zoon etc) over hetzelfde onderwerp en vraagt je af wat
        er toch steeds gebeurt...
        Je wilt meer te weten komen over jezelf in relatie tot een keuze waar je je voor geplaatst ziet...
        Je wilt empatisch of juist kritisch beluisterd worden over een gevoel of idee waarmee je rondloopt...
        Je wordt gek van iets dat in je hoofd blijft rondmalen...

        Door middel van een kort intake gesprek bekijken we of het eenmalig psychologisch consult de geschikte werkvorm
        is. Indien niet, dan geef ik je advies over een geschiktere vorm of persoon/instantie die je verder kan helpen.
        Als ik inschat dat je bij één gesprek (met soms een kort vervolg) baat zult hebben, kunnen we direct aan de
        slag.

        Op mijn eigen, energieke en zorgvuldige manier, gebruik makend van methodieken uit onder andere de Myers-Briggs
        Type Indicator, Appreciative Inquiry, Geweldloze communicatie, de Theorie van de 4 Schilden en Kernkwaliteiten,
        zullen we samen aan het werk zijn.

        Wanneer het gaat om de relatie met iemand anders (ouder, kind, partner, collega) kan ik op verzoek een
        ‘drie-gesprek’ leiden.
    </p>
</div>
<div class="content">
    <div class="label">
        <h3>Spoorzoeken</h3>
        <p>Trainingsonderdeel met jezelf, tekst van 5 alinea’s.</p>
    </div>
    <p class="invisible">Het leven is een gigantisch station geworden met honderden perrons van waaruit je alle
        richtingen op kunt vertrekken. Op elk moment in de tijd. De veelheid aan keuzes en mogelijkheden, op een schaal
        die inmiddels de hele wereld omvat, kan overweldigend zijn en je verlammen.

        Welke opleiding zal je kiezen, zal je op die andere baan solliciteren, zal je wel of niet naar het buitenland
        gaan? Wat past er nou echt bij je? Wat is jouw specialiteit? Wat heb jij de wereld te bieden?

        Vanuit mijn achtergrond in de Arbeids- en Organisatiepsychologie en 10 jaar werkervaring als trainer en coach,
        help ik je de afstand te nemen die je nodig hebt om jezelf beter in beeld te krijgen. Mijn werkwijze is erop
        gericht om met jou je ‘fundering’ in kaart te brengen. Dit zijn onderliggende principes, waarden en kwaliteiten
        die aan jouw keuzes ten grondslag liggen. Door je van deze principes en waarden bewust te worden, vallen
        automatisch een aantal keuzes af en word je naar een bepaald spoor geleid. Heb je eenmaal je spoor te pakken dan
        zullen er natuurlijk nog steeds opties overblijven, maar die zijn als het ware allemaal goed, omdat je nu weet
        dat je in de goede richting gaat. Bijkomend voordeel is dat je nu ook van ‘de reis’ kunt gaan genieten, in
        plaats van je enkel en alleen op het eindstation te richten zwoegen.

        Afhankelijk van je vraag stel ik begeleiding op maat samen dat zal bestaan uit een aantal uren coaching. Ik werk
        pragmatisch en concreet . Naast mijn eigen oefeningen gebruik ik Kernkwaliteiten, Myers Briggs Type Indicator,
        Belbin Teamrollen, Geweldloze Communicatie, de theorie van de Vier Schilden, Mindmapping, Geleide fantasieën,
        Rollenspellen, Doelstellingen formuleren, Big Mind, Appreciative Inquiry etc. Soms geef ik huiswerk mee.

        Dit werk vindt bij voorkeur plaats in de rustige werk- en wandelomgeving van Onnen. </p>
</div>
<div class="content">
    <div class="label">
        <h3>Stress-wijs</h3>
        <p>Trainingsonderdeel met jezelf, tekst van 7 alinea’s.</p>
    </div>
    <p class="invisible">Werk kent vele kanten. Het is een plaats waar je je talenten kunt laten zien, je kunt
        ontwikkelen en plezier kunt beleven aan samenwerking met anderen of het bereiken van resultaten. Het is ook een
        plaats waar het door krappe budgetten, hoge eisen en gespannen verhoudingen lastig kan zijn het hoofd koel te
        houden en in balans te blijven.
        Veel medewerkers rapporteren een hoge werkdruk of andere stressbronnen, die tot op een bepaalde hoogte het beste
        in hen boven haalt, maar ook zijn tol eist in de vorm van spanningsklachten, concentratieproblemen en
        vermoeidheid.
        Als Psycholoog Arbeid en Gezondheid (NIP) verzorg ik training en coaching binnen en buiten organisaties rond de
        thema’s stress en work-life balance. Inmiddels wordt het ook wel vitaliteitsmanagement genoemd. Hierbij gebruik
        ik verschillende technieken die gericht zijn op het vergroten van zelfinzicht en zelfsturing. Zeer behulpzaam
        vind ik hierbij de biofeedback methode van Heartmath®*, een Amerikaanse onderzoeksorganisatie die een programma
        heeft ontwikkeld dat mensen RUST, EVENWICHT en VEERKRACHT geeft.
        Met het Heartmath® stress reductie programma ontdek je dat je meer invloed hebt op stress dan je dacht. Via
        biofeedback (je wordt gekoppeld aan een computer) worden de fysiologische effecten van stress zichtbaar gemaakt.
        Vervolgens leer je via een aantal oefeningen je lichaam en geest zodanig in balans te brengen dat je je minder
        gespannen voelt en weer helder kunt denken. Ook dit kun je op de computer zien. Mensen die een langere periode
        met deze methodieken werken ervan een hoger energieniveau, slapen beter en voelen zich emotioneel meer in
        balans.
        Het is verbazend hoe eenvoudig de oefeningen zijn waarmee je hartcoherentie tot stand kunt brengen en hoe snel
        dit lukt. Je kunt de oefeningen daarom doen tijdens je dagelijkse bezigheden en er dus direct de vruchten van
        plukken!
        Het programma bestaat uit 6 tot 8 modules van 60 minuten. Deze sessies worden meestal met tussenpozen van een
        week (soms twee) en individueel gegeven. Je werkt aan de hand van een werkboek en succes is absoluut
        gegarandeerd als je tussen de sessies blijft oefenen.
        *HeartMath is a registered trademark of the Institute of HeartMath. Het programma wordt vergoed voor medewerkers
        van bedrijven die bij Achmea Livvit zijn aangesloten. </p>
</div>
<div class="content">
    <div class="label">
        <h3>MBTI, GOLDEN</h3>
        <p>Trainingsonderdeel met jezelf, tekst van 5 alinea’s.</p>
    </div>
    <p class="invisible">De Myers Briggs Type Indicator (MBTI) is een unieke persoonlijkheidsanalyse omdat er geen
        verkeerde antwoorden mogelijk zijn en je niet in een ‘hokje’ wordt gestopt. Het doel van de MBTI is om je
        inzicht te verschaffen in de natuurlijke neigingen die in jou bovenkomen, als je gevraagd wordt hoe je
        voorbeeldsituaties aan zou pakken.

        Alles kun je leren, stelt de MBTI, al moet je er soms hard voor werken. En dat doen we ook, omdat we in
        verschillende (werk)omgevingen willen en moeten functioneren. MBTI kijkt als het ware door je kwaliteiten heen
        op zoek naar datgene wat je ‘haast vanzelf’ doet. Wat vanzelf gaat kost je namelijk minder energie. Je vermoeid,
        overbelast of ongeinspireerd voelen kan voortkomen uit het niet kunnen gebruiken/inzetten van je natuurlijke
        manier van doen. MBTI brengt voorkeuren in kaart rond
        *het verwerken van informatie (leren)
        *het nemen van beslissingen
        *het aanbrengen van structuur en planning
        *de richting van je communicatie

        De MBTI brengt samen met jou je voorkeuren in kaart. Dit is een tweede belangrijk verschil met andere
        vragenlijsten. Na invullen van de vragenlijst, heb je een gesprek met mij waarin ik je begeleid bij het doen van
        een zelfanalyse en vergelijken we die met de uitslag van de vragenlijst. Heb je eenmaal je voorkeuren in beeld,
        dan kun je bekijken hoe je jouw leven hebt ingericht en waar en hoe je jouw voorkeuren (eventueel beter) kunt
        inzetten. In de praktijk blijkt dat kleine veranderingen grote effecten kunnen hebben op je levensplezier en dat
        bijna iedere baan, opleiding, stageplaats, vriendschap of relatie zo kan worden bijgesteld dat het (nog) beter
        bij je past.

        MBTI wordt veel gebruikt in organisaties vanwege haar toepassingen op leiderschap, teameffectiviteit,
        loopbaanontwikkeling, stress en conflicthantering etc. Mijn ervaring is dat het ook in de privé- en relatiesfeer
        waardevolle inzichten kan opleveren. MBTI kan individueel worden afgenomen of in groeps- of teamverband.

        Een recente, op de MBTI gestoelde nieuwe vragenlijst, is de GOLDEN, met een hoge betrouwbaarheid en validiteit.
        Op verzoek kan ik deze afnemen mits het om grotere aantallen gaat.</p>
</div>
<div class="content">
    <div class="label">
        <h2>In gesprek als professional</h2>
        <p>Training, tekst van 2 alinea’s</p>
    </div>
    <p class="invisible">Met het afronden van je opleiding en het betreden van de arbeidsmarkt ben je niet uitgeleerd.
        In tegendeel. Het meeste van wat je zult leren gaat nog komen. Intervisie is, binnen beroepsgroepen waarbij
        contact tussen mensen cruciaal is, een leervorm waarin professioneel handelen onderwerp is van gesprek. Artsen
        (in opleiding) reflecteren met een groep gelijkgestemden aan de hand van praktijkervaringen op hun eigen
        handelen en bieden elkaar steun en advies. Ik begeleid _intervisie_ bijeenkomsten met als doel dat de groep dit
        op termijn zelf kan doen.

        Een dag ‘de hei op’ met het team. Om even afstand te nemen van het werk, te reflecteren, plannen voor de
        toekomst te maken of na te denken over hoe je als groep met elkaar bezig bent en wilt zijn. Het kan op vele
        manieren. Ik geloof in een vorm die praten combineert met iets creeren. Samen met een beeldend kunstenaar
        begeleid ik een teamdag die uitmondt in iets tastbaars. _Een beeld dat werkt._</p>
</div>
<div class="content">
    <div class="label">
        <h3>Intervisie</h3>
        <p>Trainingsonderdeel als professional, tekst van 5 alinea’s.</p>
    </div>
    <p class="invisible">Intervisie is een bijzondere vorm van groepsleren die idealiter plaats vindt met 5 tot 8
        personen. Deze mensen vervullen eenzelfde soort rol of functie in hun organisatie(s) of tijdens hun opleiding*.
        Tijdens een intervisie bijeenkomst is er gelegenheid om stoom af te blazen, ervaringen te delen, en steun of
        advies te krijgen van de groep. Voorbeelden van in te brengen zaken zijn nieuwe situaties die mensen hebben
        meegemaakt en hoe ze daarin al dan niet gehandeld hebben, zorgen die mensen ergens over hebben, observaties die
        ze over zichzelf hebben gedaan, irritaties, gemaakte fouten en ontvangen feedback. Van ‘Ik mag haast niks doen
        in mijn coschap’, tot ‘Ik ben onzettend moe’, van ‘Ik heb een nare begeleider’ tot ‘Ik leer het nooit!’.
        De groep helpt om de situatie die iemand inbrengt verder te onderzoeken en blinde vlekken op te sporen door het
        stellen van vragen. Zo kan inzicht op een dieper niveau bewerkstelligd worden alvorens er, indien gewenst, en
        altijd pas in laatste instantie, adviezen worden geven. In intervisie ligt het accent echter op het uitdiepen
        van het ingebrachte punt en het relateren hiervan aan de persoon die het inbrengt, met diens achtergrond, zijn
        of haar opvoeding, karakter en normen en waarden, en niet op het advies. Als het goed is, heeft de inbrenger
        tegen die tijd namelijk zelf al een idee gekregen over een ‘oplossing’.
        Voor het doen van intervisie bestaan vele verschillende werkvormen en modellen. Voorafgaand aan de bijeenkomst
        wordt een variant gekozen. De voorzitter, die ervaring moet hebben met deze rol, zorgt ervoor dat iedereen zich
        houdt aan het gekozen model en de regels die daaruit voortvloeien. Het borgen van de veiligheid is hierbij een
        belangrijke taak.
        Omdat de ingebrachte thematieken over het algemeen herkenbaar zijn voor de andere deelnemers, leert iedereen, of
        hij nu inbrenger van iets is of niet. De ervaring leert dat de deelnemers verrassende dingen over zichzelf
        ontdekken van waaruit zij zich verder kunnen ontwikkelen. Hiervoor is een bepaalde instelling en houding nodig:
        Eerlijk naar jezelf willen kijken en een zekere mate van tijdelijke oncomfortabelheid durven/kunnen ervaren als
        de vragen wat persoonlijker worden.
        Een intervisie bijeenkomst duurt in de regel tussen de 1,5 en 2,5 uur
        *Dit in tegenstelling tot supervisie waarin een duidelijk verschil is tussen de rol van de leermeester en die
        van de lerende(n).</p>
</div>
<div class="content">
    <div class="label">
        <h3>Een beeld dat werkt</h3>
        <p>Trainingsonderdeel als professional, tekst van 3 alinea’s en 5 bullets in een lijst.</p>
    </div>
    <p class="invisible">In deze unieke workshop maakt u met uw afdeling of team, onder leiding van een beeldend
        kunstenaar en een organisatie deskundige, een kunstobject voor (in) uw organisatie.
        U wilt met uw team een dag ‘iets leuks doen’, maar het liefst iets dat een blijvend, tastbaar resultaat geeft.
        ‘Een beeld dat werkt’ is zo’n dag. Omdat het proces van ontwerpen en maken van het beeld gekoppeld wordt aan de
        primaire taak van het team, de onderlinge communicatie en de samenwerking, is deze dag een perfecte gelegenheid
        om:
        te bekijken waar u als team voor staat, nu en in de toekomst, en hoe dat in een kunstwerk kan worden uitgedrukt
        uw sterke punten te vieren, als groep en als individuen
        aandachtspunten voor het team en de leden op een speelse manier naar boven te halen
        een verdiepingsslag te maken in het contact en de samenwerking met elkaar
        creativiteit te stimuleren
        In een kennismakingsgesprek bekijken we op welke manier we uw wensen en onze werkwijzen op elkaar kunnen
        afstemmen. Er zijn verschillende varianten mogelijk. Het praktijk gedeelte van de workshop wordt ondersteund
        door Peter Silverstein van het Atelier voor Beeldende Kunst (www.golem-art.nl)</p>
</div>
<div class="content">
    <div class="label">
        <h2>Over mij</h2>
        <p>Tekst van 5 alinea’s</p>
    </div>
    <p class="invisible"> Janneke Geurts
         
        Opgeleid tot drs in de Sociale en Organisatie psychologie (RU Leiden, 1988-1994) ben ik mijn loopbaan gestart
        als trainer en coach op het snijvlak van de arbeids- en de klinische psychologie. De mens, ieder mens een uniek
        exemplaar, aan het werk in een omgeving met een eigen cultuur. Het kan een pracht ‘match’ zijn, maar het kan ook
        knellen. Op het gebied van stress, ziekteverzuim, persoonlijke effectiviteit, ingrijpende gebeurtenissen op het
        werk, leiderschap en teambuilding, ontwierp en gaf ik trainingsmodules aan leidinggevenden en begeleidde ik
        mensen individueel.
        Ik vervolgde mijn weg in het buitenland vanwege mijn privé situatie. In de 12 jaar die volgden heb ik, in drie
        verschillende landen, meer geleerd dan ik waar dan ook had kunnen leren. Ik werkte voor een
        luchtvaartmaatschappij, als reisbegeleider in de jungle, ik trainde Aziatische vrouwen in het geven van
        counselling, ik zette een crisisdienst mee op. Maar ook leerde ik afscheid nemen, de mensen en dingen die me
        lief waren geworden internaliseren. En daarna weer opnieuw beginnen, nieuwe vrienden maken, me thuis voelen op
        een vreemde plek.
        Ik bleef mezelf ontwikkelen middels training en opleiding. Toen mijn drie prachtdochters van een bodem waren
        voorzien, pakte ik mijn oude draad in de consultancy weer op. Tot vandaag de dag werk ik graag met mensen aan
        hoe zowel zijzelf als hun organisatie kunnen ‘bloeien’.
        Vanaf 2009 sta ik weer op Hollandse bodem. Een nieuwe doelgroep diende zich aan, aan de universiteit van
        Groningen. Medisch studenten begeleiden bij hun professionele ontwikkeling is een voldoening gevend deel van
        mijn werk geworden. Daarnaast help ik mensen rust te vinden in een druk (werk)leven, leer hen hoe ze invloed uit
        kunnen oefenen op hun eigen welzijn. Ook groeit, conform mijn wens, mijn werk op het gebied van ‘afscheid
        nemen’, waarbij mijn eigen ervaringsdeskundigheid zeker meespeelt. Ik loop een eindje met mensen mee in de
        laatste levensfase, om ze te ondersteunen bij het waardig afronden van hun leven. Ik doe dit middels
        (familie)gesprekken, door het optekenen van levensverhalen en brieven, en door voor hen te zingen.
        Zang is voor mij altijd de rode draad geweest door het lief en leed dat ik heb meegemaakt in mijn leven. Muziek
        maken troost en inspireert mij. Het maakt wat zwaar is licht(er). Wat begonnen is in de badkamer, is uitgegroeid
        tot een semi-professionele bezigheid. Ik kan met mijn zang anderen 'verlichten' in een intensieve periode en een
        aanzet te geven voor de juiste woorden, zolang het nog kan. In de huiskamer, op een slaapkamer, in het
        ziekenhuis of hospice, of waar dan ook. Met een gedegen zangopleiding en prachtige instrumentale begeleiding als
        steun in de rug, kan ik zeggen dat ik een zingende psycholoog of een ‘psychologende’ zangeres ben geworden.  
        Janneke Geurts (formeel cv op verzoek) </p>
</div>
<div class="content">
    <div class="label">
        <h2>Contactgegevens</h2>
        <p>Met extra alinea</p>
    </div>
    <p class="invisible">‘Steeds meer zie ik dat de mate waarin een mens in staat is verbinding met zichzelf en met
        anderen te maken, de sleutel is tot geluk. Jezelf begrijpen, de ander begrijpen en begrepen worden. Het is
        de rode draad in mijn manier van coachen en begeleiden van individuen en groepen.’

        ‘Soms kan iets niet beter gezegd worden dan via muziek. Zingen is een andere manier waarmee ik begeleiding
        biedt en ik de verbinding tussen mensen wil versterken.’

        Janneke Geurts
        Drs Sociale en Organisatie psychologie
        Boerlandspad 3
        9755 PG Onnen (10 km ten zuiden van Groningen)
        06-272 38 270,

        janneke @frensgeurts.com
        KvK 01158241</p>
</div>
<div id="profilepic" class="content">
    <div class="label">
        <h2>Foto Janneke</h2>
        <p>Afbeelding</p>
    </div>
</div>
</section>
